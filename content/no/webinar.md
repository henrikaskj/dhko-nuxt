---
title: 'Webinarrekka 2025'
---

# **Webinar-rekka 2025**

DH-foredragsrekken er et samarbeid mellom [Digital lab](https://www.uib.no/digitallab) ved [Universitetsbiblioteket i Bergen](https://www.uib.no/ub), [D-lab](https://www.ntnu.no/ub/d-lab) ved NTNU og DHKO. Foredragsrekken tar for seg DH-relaterte temaer, og gir forskere og andre som er involverte i DH-prosjekt eller -forskning muligheten å dele sine erfaringer, suksesser og utfordringer tilknyttet bruk av digitale verktøy og/eller metoder.

Informasjon om foredragene sendes ut i god tid i forkant på DHKO-mailinglista, samt at det blir lagt ut på [arrangementskalenderen til Digital Lab ved UiB.](https://www.uib.no/digitallab/kalender) Her kan du melde deg på for å få zoomlenke. 

Har du forslag til tema du ønsker å høre mer om, eller jobber du selv med noe som du kan tenke deg å dele i et foredrag? Ikke nøl med å ta kontakt med oss arrangører [på e-post](mailto:emma.aadland@uib.no).

## DH-foredrag høsten 2025:

- **Torsdag 27. november kl. 11.30-12.00 [PÅ NORSK]**

### Digitale rekonstruksjonar - virtuelt liv til tapte bøker

I dette Digital Humaniora-lunsjforedraget (DH-lunsj) gir prosjektleiar for [CODICUM](https://www.codicum.eu/)-prosjektet, Åslaug Ommundsen, eit innblikk i korleis bokfragment best kan presenterast som virtuelle bøker.

[Åslaug Ommundsen](https://www4.uib.no/finn-ansatte/%C3%85slaug.Ommundsen) er professor i mellomalderlatin ved Universitetet i Bergen og ein av fire forskingsleiarar på det ERC-finansierte prosjektet [CODICUM](https://www.codicum.eu/). Prosjektet undersøker dei nordiske samlingane av mellomalderlege bokfragment for å kaste lys over bokkultur og lærde nettverk i perioden ca. 1000-1500. 

Eit element i CODICUM-prosjektet er å utforske korleis bokfragment best kan presenterast som virtuelle bøker. Fragment frå same bok er ofte spreidde over fleire samlingar, og til og med over landegrenser. Det digitale formatet gir eit eineståande høve til å sameine desse fragmenta i ein tenkt struktur, og slik formidle eit (fragmentarisk) inntrykk av boka som ein gong fanst. 

Men korleis kan dette gjerast på best mogleg måte? Kva er gjort til no, og kvar går vegen vidare? Dette er spørsmål som vert adressert i foredraget.

- **Torsdag 23. oktober kl. 11.30-12.00 [PÅ NORSK]**

### Norchron - Norwegian diachronic corpus

Et forskningsprosjekt som har som mål å bygge en digital tekstsamling over utviklingen av det norske språket fra runeinnskriftene og frem til 1814.

**Om Norsk diakront korpus (Norchron)**

Norchron er et forskningsprosjekt som har som mål å bygge opp en digital tekstsamling som dekker utviklingen av det norske språket fra runeinnskriftene og frem til 1814. Prosjektet ledes av Humit – Senter for digital utvikling ved Universitetet i Oslo – og har fått støtte fra Forskningsrådet.

Et korpus er en digital samling av tekster som fanger opp forekomster av språklige uttrykk. Korpuser gir et bilde av naturlig språkbruk, og kan brukes som grunnlag for forskning. 

I Norchron skal tekstene analyseres grammatisk, lokaliseres, og gjøres tilgjengelige for både forskere og allmennheten. Mange av tekstene finnes allerede i digitale formater, men er spredt på ulike steder og i forskjellige formater. Andre tekster krever mer detaljert filologisk bearbeiding før de kan publiseres. Norchron fyller et viktig hull i eksisterende korpusressurser ved å tilby en historisk dimensjon som tidligere har manglet. Prosjektet skal lage et historisk korpus over norsk språk fra runeinnskriftene og fram til 1814.

**Foredragsholder Dag Trygve Truslew Haug**

Norchron presenteres av [Dag Trygve Truslew Haug](https://www.hf.uio.no/ifikk/personer/vit/klassiske-sprak/fast/daghaug/index.html). Han  er professor i lingvistikk og klassiske språk ved Universitetet i Oslo, med bakgrunn i gresk, latin og historisk språkvitenskap. Han har publisert bredt innen formell semantikk, syntaks og digital humaniora, og leder nå Senter for digital utvikling ved Det humanistiske fakultet. Haug har mottatt flere forskningspriser, inkludert Nils Klim-prisen, og har vært sentral i utviklingen av korpusressurser for gamle indoeuropeiske språk.

[Mer informasjon om Norchron-prosjektet](https://www.hf.uio.no/om/aktuelt/aktuelle-saker/2024/stotte-til-humits-nye-sprakprosjekt.html)
