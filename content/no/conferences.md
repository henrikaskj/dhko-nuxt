---
title: 'Årlig konferanse'
---

# Konferanse 2024: Digitale og digitaliserte spor
DHKO sin årlige konferanse vil for andre gang holdes på (og i samarbeid med) NTNU, 20 – 21 Oktober 2024. Årets konferanse har temaet «digitale og digitaliserte spor». Med dette ønsker vi å favne all humanistisk orientert forskning på og med materialer i digital form. Her inngår både digitalt fødte («digital born») og digitale tvillinger («digital twins»). Sistnevnte er et begrep for det som skapes av at vi digitaliseres materialer som har en opprinnelig annen fysisk form. Felles er at slike materialer kommer med ulike vilkår som påvirker både hvordan de kan forskes på og hva som er mulig å lese ut av materialene. 

Årets konferanse ønsker å gi muligheten til både en dag med workshops og en dag med fremlegg av presentasjoner. 
Dagen vil også inneholde en egen sesjon for masterstudenter til å presentere prosjekter. 

Mer informasjon vil komme i månedsskiftet mai/juni når en fullstendig Call for Papers (og workshops) går ut. Informasjonen vil også bli tilgjengelig her.




# Tidligere konferanser

## Konferanse 2023
Vår første konferanse ble holdt i oktober 2023 på UiO. [En oppsummering av konferansen finnes her.](https://www.ub.uio.no/bibliotekene/dsc/digiforsk-bloggen/20231106_dhko.html)
