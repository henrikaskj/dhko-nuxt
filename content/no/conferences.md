---
title: 'Årlig konferanse'
---

# Konferanse 2024: Digitale og digitaliserte spor
## Påmelding til årskonferansen 21-22 Oktober
Årets konferanse har temaet «digitale og digitaliserte spor». Med dette ønsker vi å favne all humanistisk orientert forskning på og med materialer i digital form. Her inngår både digitalt fødte («digital born») og digitale tvillinger («digital twins»). Sistnevnte er et begrep for det som skapes av at vi digitaliserer noe som opprinnelig har en annen fysisk form. Felles er at slike digitale materialer kommer med ulike vilkår som påvirker både hvordan de kan forskes på og hva som er mulig å lese ut av materialene. Vi er ute etter hva som setter spor, hvordan slike spor kommer til, og hva vi kan bruke sporene til. Temaet er derfor bredt nok til å favne mediehistoriker og professor John Durham Peters sin definisjon av humaniora som disiplinene som har sitt hovedfokus på lagring, overføring/formidling og tolkning av kultur. 
<br><br><br>

Årets konferanse tilbyr verksteder på Dragvoll mandag 21. oktober og konferansepresentasjoner på Kalveskinnet tirsdag 22. oktober. 

På mandagen går fire verksteder: **innføring i programmering og dataanalyse for humanister, introduksjon til SAMLA.no og bruk av Transkribus (maskinassistert tekstgjenkjenning), Innføring i innsamling og analyse av korpus fra sosiale medier med bruk av 4CAT, og å bruke byggesteiner fra API’et til Nasjonalbiblioteket for å gjøre ulike analyser av data og tekstkorpus.** 

Verkstedene er også åpne for masterstudenter og vi oppfordrer deg som foreleser (i Trondheim) til å videre oppfordre masterstudenter til å melde seg på for metodologisk inspirasjon! 


Konferansemiddagen vil være på mandag kl. 17.30. Mer informasjon vil komme til alle påmeldte. Middagen dekkes i utgangspunktet ikke av konferansen, og er et betal-selv-arrangement. Vi vil booke et rimelig og hyggelig sted som passer for alle. 

På tirsdagen er det konferansepresentasjoner. Vi har forsøkt å samle de tematisk og følgende temaer er å finne på programmet: **kartlegging og klassifisering, digital kultur, digital kulturarv og metodologiske veier videre**.

[FORELØPIG PROGRAM](https://drive.google.com/file/d/1lz-WJFf5W-a3iAzhn7g8DtRFwPIQCCtA/view?usp=sharing)

Detaljert program (med fullstendige sammendrag av presentasjoner) sendes ut senere til alle påmeldte uken før. 

[PÅMELDING TIL KONFERANSE HER](https://nettskjema.no/a/dhko2024) 

Deadline: 15. oktober
<br>




# Tidligere konferanser

## Konferanse 2023
Vår første konferanse ble holdt i oktober 2023 på UiO. [En oppsummering av konferansen finnes her.](https://www.ub.uio.no/bibliotekene/dsc/digiforsk-bloggen/20231106_dhko.html)
