---
title: 'Hovedsiden'
---
# DHKO
**Norsk nettverk for digital humaniora og kulturorganisasjon**  

DHKO er en løst organisert gruppe av akademikere som har interesse for og/eller befinner seg i digital humaniora, både i bred og smal forstand. Dette innebefatter:   
- Humanistiske perspektiver på det digitale, digital teknologi og på digitalt materiale.
- Bruk av software og digitale metoder for analyse og tolkning i humanistisk orientert forskning.
  
Siden humanistisk materiale ofte har en tilknytning til arkiver, biblioteker og museer har dette nettverket til hensikt å situere seg i ABM-feltet og knytte forskningen opp mot, og med, kultur- og informasjonsinstitusjoner. Nettverket er derfor åpent for akademikere i bred forstand, og det kreves ingen tilknytning til en bestemt institusjon.

Med begrepet kulturorganisasjon mener vi det som innebefatter organisering, lagring, og tilgjengeliggjøring av kulturelle artifakter og kultur som data. Med andre ord; infrastrukturelle forhold. 

Nettverkets formål er å skape rom for utveksling av faglig erfaringer, samt bidra til en styrkelse av digital humaniora i Norge - og særlig opp mot ABM-feltet. Formålene skal fremmes ved å holde konferanser, seminarer og webinarer. Samt å jobbe i samarbeid med forskningsstøtte ved institusjonsbibliotekene i Norge. 

På lang sikt vil nettverket jobbe for å få til phd-kurs, sommerskolekurs for masterstudenter, og tematiske utgivelser ved ulike tidsskrift. Nettverket håper også å kunne være en katalysator for utvikling av forskningsprosjekter på tvers av institusjoner, både norske og internasjonale samarbeid. Vi har derfor som mål at nettverket vil lede til nye og fruktbare forskningssamarbeid, samt å bidra med forskning fra, til og for ABM-sektoren. 

For å sikre utviklingen vil vi samarbeide med lignende nettverk i andre land i Europa, med særlig fokus på Norden. Her er særlig [DHNB](https://dhnb.eu/) en organisasjon vi ser som viktig for å dekke den nordiske og baltiske delen.

## Meld deg på e-post-listen og bli medlem

Nettverket har en aktiv e-postliste med nesten 150 medlemmer (Juni 2025). Å være registrert på denne listen gjør deg også til medlem. Uten noen videre forpliktelser. 
Det eneste vi oppfordrer til er å dele tips, nyheter, cfp, konferanser, og annet.

Ved å være på denne e-post-listen får du også tilgang til oppdateringer og nyheter fra arbeidsgruppene. 

[Meld deg på her!](https://gaggle.email/join/dhko.list@dhko.no) 

## Følg oss på BlueSky
[DHKO på BlueSky](https://bsky.app/profile/did:plc:eo26qkto3fp3fszvhuwothov)


# Konferanse 2025 

Vår tredje årlige konferanse skjer i oktober 2025 på Universitetet Innlandet. Følg med her, på e-post-lista, og på bluesky.
